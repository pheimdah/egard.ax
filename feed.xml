<?xml version="1.0" encoding="utf-8"?>
<feed xmlns="http://www.w3.org/2005/Atom" xmlns:media="http://search.yahoo.com/mrss/">
    <title>Egard</title>
    <link href="https://egard.ax/feed.xml" rel="self" />
    <link href="https://egard.ax" />
    <updated>2024-12-01T15:34:26+02:00</updated>
    <author>
        <name>Linda Heinola</name>
    </author>
    <id>https://egard.ax</id>

    <entry>
        <title>Förstärker man inte en rädsla genom att ge den godis?</title>
        <author>
            <name>Linda Heinola</name>
        </author>
        <link href="https://egard.ax/foerstaerker-man-inte-en-raedsla-genom-att-ge-den-godis.html"/>
        <id>https://egard.ax/foerstaerker-man-inte-en-raedsla-genom-att-ge-den-godis.html</id>

        <updated>2023-12-03T13:25:00+02:00</updated>
            <summary>
                <![CDATA[
                    Förstärker man inte en rädsla genom att ge den godis? Jag har hört folk ifrågasätta hundars förmåga till att känna&hellip;
                ]]>
            </summary>
        <content type="html">
            <![CDATA[
                <p>Förstärker man inte en rädsla genom att ge den godis?</p><p>Jag har hört folk ifrågasätta hundars förmåga till att känna känslor. En vanlig kommentar är ”det är bara ett djur, inte känner de som vi människor”. Men liksom vi människor aktiveras samma del av hjärnan, hypotalamus, även hos hunden när de uppvisar tecken på känslor så som glädje, ilska och rädsla. Av denna kunskap har forskare dragit slutsats om att hundar upplever känslor på ungefär samma sätt som människan.</p><p>Rädsla är ett känslotillstånd som startas av ett specifikt intryck där hunden känner hot eller en direkt fara. Detta tillstånd är både psykologiskt och fysiskt men även kognitiv och beteendepåverkad form. Det innebär att hunden känner känslan rädsla, fysiskt sker effekter i kroppen, kognition (förmågan att bearbeta intryck) förändras och beteenden formas efter detta. Man kan kort och gott säga att hela hunden påverkas av rädsla.</p><p>Rädsla är en stor problematik för flera hundägare. Och efter aggressionsproblematik är rädsla för att lämnas ensam näst på tur när det gäller av vilka orsaker hundägare söker hjälp hos hundcoacher.
Det som händer rent fysiskt i hundens kropp vid rädsla är att hundens sympatiska nervsystem aktiveras. Detta sker för övrigt även vid stress och ångesttillstånd. Det sympatiska nervsystemet startar upp en våg av hormonfrisättning av bland annat noradrenalin, adrenalin och kortison. Detta leder till fysiologiska förändringar så som förhöjning av hjärtfrekvensen, blodtrycket, andningsfrekvensen och sämre blodgenomströmning i inre organ. Utöver det här frisätts även en massa energi från kroppens reservlager (fett och glykogen) till blodomloppet och blodsockret stiger. 
En förhöjd halt av kortisonutsöndring leder i längden till kronisk stress och hunden kan börja utveckla fysiska symptom och sjukdomstillstånd. Det finns flera olika delar av hjärnan som aktiveras under en rädsle- och stressreaktion och att kunna alla olika delar är lite väl invecklat för gemene hundägare. Det är viktigast att förstå grundläggande effekter av rädsla.
Psykologiska faktorer stimulerar mer hormonutsöndringen än fysiska faktorer gör. Därför är** det viktigt att jobba med hundens psykologiska och mentala hälsa för att optimera både psykiskt och fysiskt mående**.  </p><p>Det finns två faser i hundens liv då hunden är extra känslig för rädsla: dessa är hundens första veckor i livet och den andra är den tidiga starten av könsmognad. Rädslor kan uppkomma närsomhelst under hundens liv men just under dessa tidsperioder kan rädslor få stort fäste.</p><p>Orsaker till rädsla är många och både arv och miljö spelar roll. Detta betyder att genetik i form av exempelvis ras och föräldralinje gör inverkan på rädsleutvecklandet men även erfarenheter i livet påverkar.
Då hunden upplever något läskigt är det vad som händer under eller efteråt som styr ifall rädslan blir starkare eller mindre. Exempel på när hundens rädsla minskar är när den utsätts för ett högt ljud. Om det efterföljs av eller under tiden, för hunden, trevliga saker så som godis, klappar, lek med mera kommer känslan för det höga ljuden över tid förknippas med positiva känslor. Men om det däremot samtidigt eller efterföljs av negativa händelser så som rädsla i sig redan är så kan rädslan öka. Genom forskning har man sett att en hund som upprepat blir utsatt för ett läskigt intryck med negativ effekt kommer öka rädslan i sig. Medan man sett att en hund som utsätts för positiva intryck i samband med en läskig händelse kan minska rädsleaktiveringen i hjärnan.</p><p>Jag tror att frågan i rubriken härstammar ifrån om godis inte kan öka ett sorts beteende. Det är möjligt. Men för att komma förbi ett beteendemönster som grundar sig i rädsla behöver vi alltid jobba ifrån hundens känsla i första hand.
Därför är min första rekommendation att tillsätta gott godis så fort som möjligt för hundar som varit med om något som kan tänkas vara otäckt och läskigt.</p>
            ]]>
        </content>
    </entry>
    <entry>
        <title>Likt alla andra</title>
        <author>
            <name>Linda Heinola</name>
        </author>
        <link href="https://egard.ax/likt-alla-andra.html"/>
        <id>https://egard.ax/likt-alla-andra.html</id>

        <updated>2023-10-12T08:13:00+03:00</updated>
            <summary>
                <![CDATA[
                    Likt alla andra har jag också ett liv som kantas med nödvändiga livssaker. Då jag inte driver Egard Hundträning så&hellip;
                ]]>
            </summary>
        <content type="html">
            <![CDATA[
                <p>Likt alla andra har jag också ett liv som kantas med nödvändiga livssaker. Då jag inte driver Egard Hundträning så jobbar jag som konsultsjuksköterska i Sverige samt vidareutbildar mig till specialistsjuksköterska. Detta har inneburit att jag spenderat större delen av senaste tre veckorna i Sverige med antingen den ena eller andra uppgiften.</p><p>Men nu är jag påväg hem till Åland igen för att göra det som mitt hjärta brinner för, nämligen hjälpa hundägare att skapa tillitsfulla relationer byggda av bland annat kommunikation, glädje och roligt umgänge tillsammans.</p><p>Ikväll är sista tillfället på kursen i allmänlydnad och jag har haft otroligt roligt, träffat underbara hundar och ägare och guidat dem genom kursinnehållet. Ikväll ska jag knyta ihop säcken, ge dem lite nytt och lite gammalt och hoppas att jag får träffa dem alla någon gång i framtiden igen.</p><p>Nästa vecka laddar jag upp med ett antal privatkunder som bokat upp PT-paket där de jobbar på saker de själv väljer, i den takt som passar dem och helt på tumanhand med instruktör.</p><p>Och däremellan ska jag vila, umgås med min familj och ladda batterier. Och träna, tänka och skriva hund! Hoppas vi ses :)</p>
            ]]>
        </content>
    </entry>
    <entry>
        <title>Egard har startat upp årets andra allmänlydnadskurs</title>
        <author>
            <name>Linda Heinola</name>
        </author>
        <link href="https://egard.ax/egard-har-startat-upp-arets-andra-allmaenlydnadskurs.html"/>
        <id>https://egard.ax/egard-har-startat-upp-arets-andra-allmaenlydnadskurs.html</id>

        <updated>2023-09-15T05:26:00+03:00</updated>
            <summary>
                <![CDATA[
                    Egard har startat upp årets andra allmänlydnadskurs och det var så roligt! Det är få saker som jag tycker är&hellip;
                ]]>
            </summary>
        <content type="html">
            <![CDATA[
                <p>Egard har startat upp årets andra allmänlydnadskurs och det var så roligt! Det är få saker som jag tycker är så roligt som att få gröta ner mig i hundars belöningspreferenser!<br><br>Första tillfället dedikerades det stora fokuset till motivation och belöningsträning då det är den absoluta grunden till en bra träning.<br><br>Många gånger möter jag hundägare som gärna vill träna och lära sin hund saker men som inte tränat på belöningar utan tänker att det är något som fungerar av sig själv. Och det kanske det gör i vissa fall men om man ville ha en bred och effektiv repertoar av belöningar så behöver man träna på att dels belöna rätt tid, på rätt plats och med rätt typ av belöning.<br><br>Då kursen som precis startat upp lär ut allmänlydnad så lärs även ut hur vi kan spontanbelöna våra hundar när vi lyckas fånga upp önskvärda beteenden utan att stå förbered med fickorna fulla av godis och leksaker.<br><br>Mina absoluta favorit sätt att belöna utan godis och leksaker är:<br><br>-    sprinta tillsammans med min hund<br>-    smyga öppet på varandra<br>-    lekbrottas, puffa på hunden<br><br>Dessa går att göra ute på promenaden eller hemma i köket helt utan förberedelser.<br>På bilden sitter min egen hund och väntar på kommando att få ta en leksak från korgen efter ett vetrinärsbesök.</p>
            ]]>
        </content>
    </entry>
    <entry>
        <title>Om kloklippning</title>
        <author>
            <name>Linda Heinola</name>
        </author>
        <link href="https://egard.ax/inlaegg-2.html"/>
        <id>https://egard.ax/inlaegg-2.html</id>

        <updated>2023-08-30T13:21:00+03:00</updated>
            <summary>
                <![CDATA[
                    Mitt första riktiga inlägg vill jag tillägna kloklippning. I mina grundkurser i allmänlydnad brukar jag alltid lägga en del fokus&hellip;
                ]]>
            </summary>
        <content type="html">
            <![CDATA[
                <p>Mitt första riktiga inlägg vill jag tillägna kloklippning.<br>I mina grundkurser i allmänlydnad brukar jag alltid lägga en del fokus på att hunden skall kunna lämna kvar en godisbit som finns framför hunden. Jag lär ut detta till mina hundar så fort som möjligt. Det är en av grundstenarna som jag använder mig av för att enkelt själv kunna klippa klorna på min hund. Om denna kan fokusera på en godis framför så kan jag, i min tur fokusera på hundens tassar i lugn och ro.<br><br>Jag har en erfarenhet av att kloklippning är en del av hundomvårdnaden som många hundägare kan uppleva som problematisk. Hunden kan vara obekväm med själva utförandet, kanske har negativa erfarenheter från tidigare klippningar eller helt enkelt inte fått träna på grunderna tillräckligt mycket. Ägaren å andra sidan kanske tycker det är svårt, vill inte vara elak mot sin hund eller helt enkelt inte förstår hur detta bör göras.<br><br>Genom att införskaffa lite kunskap, träna lite grunder och avdramatisera själva momentet kan man komma långt på ganska kort tid. Jag klipper alltid själv min hunds klor. Jag tycker det är behändigt att kunna göra det själv, jag är den som hunden har mest tillit till och därför är detta minst obehag för min hund.<br><br>Några grundläggande saker att tänka på vid inlärning av kloklippning är att ha en vass sax och en lugn plats utan störningsmoment. När man utan problem kan klippa klorna i en lugn hemmamiljö kan man ta med klosaxen ut på promenad. Jag tar med vår klosax ut på promenaden några gånger i månaden och klipper ibland en hel tass, en klo och ibland bara lyfter på tassen som om jag skulle klippa. Däremellan promenerar vi, äter godis eller sprintar korta bitar (ja, min hund älskar fart som många andra hundar gör). Det här gör kloklippningen till en vanlig del av våra promenader. Som ni ser på filmen länkad längst ner, tar jag god tid på mig per klo och tass. Min hund har svarta klor och jag vill inte riskera att klippa i pulpan, utan skalar av tunna bitar av klorna för att minimera risken. Detta har fungerat utmärkt i alla år. Hon är nu sex och ett halvt år och endast en gång har jag nuddat pulpan men eftersom vi tränat kloklippningen och avdramatiserat hela situationen så har den enda gången inte blivit till något problem för oss.<br><br>Hur man kommer till ett lugnt och normaliserat kloklippande är beroende på hund och erfarenhet. Vissa behöver mera grundläggande träning och andra behöver hela livsstilsförändringar. Men när man kommit till ett harmoniserat kloklippande så ökar välbefinnandet hos både hund och ägare.<br><br>Happy dog, Happy life :)<br><br>https://www.youtube.com/watch?v=-YT45BHvtPM</p>
            ]]>
        </content>
    </entry>
    <entry>
        <title>Hej!</title>
        <author>
            <name>Linda Heinola</name>
        </author>
        <link href="https://egard.ax/inlaegg-1.html"/>
        <id>https://egard.ax/inlaegg-1.html</id>

        <updated>2023-08-30T12:29:00+03:00</updated>
            <summary>
                <![CDATA[
                    Tidigare har jag haft en blogg och varit aktiv bloggerska. Detta föll bort då nya sociala medier tog plats och&hellip;
                ]]>
            </summary>
        <content type="html">
            <![CDATA[
                <p>Tidigare har jag haft en blogg och varit aktiv bloggerska. Detta föll bort då nya sociala medier tog plats och ett skifte tog vid. Men jag har saknat en plats att samla mina tankar på och nå ut med min vision och sätt att se på världen.</p><p>Så här kommer det nu! En samlad bild med tankar, reflektioner och kunskap som jag önskar kan bidra till ett enklare och roligare hundägande i världen. Varmt välkomna och trevlig läsning!</p>
            ]]>
        </content>
    </entry>
</feed>
